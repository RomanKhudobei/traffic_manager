<?xml version="1.0" encoding="utf-8"?>
<rss version="2.0" xmlns="http://backend.userland.com/rss2" xmlns:yandex="http://news.yandex.ru" encoding="utf-8">
    <channel>
        <title>ГОЛОС || почути правду! - Тернопільська агенція новин</title>
        <link>http://www.golos.te.ua/</link>
        <description>Тернопільська агенція новин</description>
        <pubDate>Tue, 12 Jan 2021 23:29:58 +0200</pubDate>
        <image>
            <url>http://www.golos.te.ua/wp-content/uploads/2017/05/logo-GolosBK.jpg</url>
            <title></title>
            <link></link>
        </image>

        <item>
            <title><![CDATA[У Тернополі іноземні студенти заколядували українською (Відео)]]></title>
            <link>
                <![CDATA[http://www.golos.te.ua/u-ternopoli-inozemni-studenty-zakoliaduvaly-ukrainskoiu-video]]></link>
            <description>
                <![CDATA[Слухачі підготовчого відділення медичного університету підготували неймовірний подарунок – віншування та колядку українською...]]></description>
            <pubDate>Tue, 12 Jan 2021 21:09:21 +0200</pubDate>
            <guid>
                <![CDATA[http://www.golos.te.ua/u-ternopoli-inozemni-studenty-zakoliaduvaly-ukrainskoiu-video]]></guid>
            <enclosure url="https://golos.te.ua/?p=78939" length="4096"/>
            <yandex:full-text><![CDATA[Слухачі підготовчого відділення медичного університету підготували неймовірний подарунок – віншування та колядку українською мовою.

Про це повідомляють на сторінці вузу у ФБ.

“Вийшло у них це напрочуд гарно. Нехай усі їхні побажання стануть реальністю у вашому життя. Подяка їх викладачам за майстерне наставництво”, – ідеться у повідомленні.

Загалом колядувало 20 студентів з таких країн, як Зімбабве, Гана, Еквадор, Єгипет, Руанда, Конго, Індія, Нігерія, Пакистан, ПАР.

Відеозйомка Миколи Василечка

Монтаж Юлії Бандрівської
]]></yandex:full-text>

        </item>
        <item>
            <title>
                <![CDATA[Ні автомобілів, ні грошей: аферист з Тернополя “кинув” людей на десятки тисяч доларів]]></title>
            <link>
                <![CDATA[http://www.golos.te.ua/ni-avtomobiliv-ni-hroshey-aferyst-z-ternopolia-kynuv-liudey-na-desiatky-tysiach-dolariv]]></link>
            <description>
                <![CDATA[Слідчі Тернопільського відділу поліції внесли до Єдиного реєстру досудових розслідувань відомості за дев’ятьма фактами шахрайства у...]]></description>
            <pubDate>Tue, 12 Jan 2021 19:37:56 +0200</pubDate>
            <guid>
                <![CDATA[http://www.golos.te.ua/ni-avtomobiliv-ni-hroshey-aferyst-z-ternopolia-kynuv-liudey-na-desiatky-tysiach-dolariv]]></guid>
            <enclosure url="https://golos.te.ua/?p=78932" length="4096"/>
            <yandex:full-text><![CDATA[Слідчі Тернопільського відділу поліції внесли до Єдиного реєстру досудових розслідувань відомості за дев’ятьма фактами шахрайства у вчиненні яких підозрюють 36-річного жителя обласного центру.

Зловмисник під приводом надання послуг із реалізації та розмитнення автомобілів, а також доставки транспортних засобів з-за кордону, обдурив кожного з потерпілих на кругленьку суму.

Афери з чужими автівками та грошима, як з’ясувалося в ході досудового розслідування, почалися ще у вересні 2019 року, проте зловмисник довго годував обіцянками своїх клієнтів, а ті вірили. Перші звернення до правоохоронців почали надходити лише влітку 2020 року, коли пройдисвіт перестав виходити на зв’язок. Слідчі встановили – в цей час він перебував уже за кордоном.

Загалом до тернопільських поліцейських звернулися дев’ятеро осіб, котрі заявили, що стали жертвами шахрая. Восьмеро з них – жителі Тернопільщини і мешканець Хмельницького. Суми заявлених збитків сягають від п’ятисот до десяти тисяч доларів.

Комусь з потерпілих зловмисник обіцяв пригнати автівки з-за кордону, взявши з кожного по дві, три з половиною тисячі американських доларів. Житель Хмельницького, котрий теж чекав на нове закордонне авто за яке заплатив три тисячі зелених, замовив ще одну послугу – реалізувати його старий автомобіль. Проте втратив і гроші, і машину. Дві автівки зникли і в тернополянина. Одну іномарку він віддав під реалізацію, а іншу – для розмитнення. Сума заявлених втрат – понад сто тисяч гривень. Найбільших збитків – понад десять тисяч американських доларів зазнав житель Збаразького району, котрому зловмисник пообіцяв вигідно продати Volkswagen Passat.

Слідчо-оперативні заходи тривають. Вирішується питання про оголошення зловмисникові підозри за статтею 190 ККУ та оголошення його в розшук.]]></yandex:full-text>

        </item>
        <item>
            <title><![CDATA["Були трупні плями на тілі": у Тернополі чоловік помер прямо на робочому місці]]></title>
            <link>
                <![CDATA[http://www.golos.te.ua/buly-trupni-pliamy-na-tili-u-ternopoli-cholovik-pomer-priamo-na-robochomu-mistsi]]></link>
            <description><![CDATA[11 січня о 14.33 бригада швидкої виїжджала на вул. Лук’яновича в Тернополі, де уже не змогла надати допомогу 68-річному пацієнтові.

“На...]]></description>
            <pubDate>Tue, 12 Jan 2021 16:50:02 +0200</pubDate>
            <guid>
                <![CDATA[http://www.golos.te.ua/buly-trupni-pliamy-na-tili-u-ternopoli-cholovik-pomer-priamo-na-robochomu-mistsi]]></guid>
            <enclosure url="https://golos.te.ua/?p=78912" length="4096"/>
            <yandex:full-text><![CDATA[11 січня о 14.33 бригада швидкої виїжджала на вул. Лук’яновича в Тернополі, де уже не змогла надати допомогу 68-річному пацієнтові.

“На момент прибуття бригади чоловік сидів у кріслі, без ознак життя, з трупними плямами на тілі й трупним закляканням м’язів рук та обличчя… Видимих травматичних ушкоджень чи ознак насильницької смерті не виявлено. Пацієнт помер прямо на робочому місці… Відомо лише, що чоловік протягом грудня перебував на лікарняному через ГРВІ” – повідомив М. ДЖУС, генеральний директор Центру ЕМД Тернопільщини.

Медики швидкої констатували біологічну смерть, що настала до прибуття бригади екстреної меддопомоги. Тіло пацієнта залишено на місці, на працівників поліції.]]></yandex:full-text>

        </item>
        <item>
            <title><![CDATA[Сергій Надал: «Уряд змушує нас закрити місто»]]></title>
            <link><![CDATA[http://www.golos.te.ua/serhiy-nadal-uriad-zmushuie-nas-zakryty-misto]]></link>
            <description><![CDATA[А тим часом на Буковелі кілометрові черги відпочивальників
Важливо
Уряд змусив Тернопільську обласну комісію з ТЕБ та НС не брати до...]]></description>
            <pubDate>Tue, 12 Jan 2021 15:46:23 +0200</pubDate>
            <guid><![CDATA[http://www.golos.te.ua/serhiy-nadal-uriad-zmushuie-nas-zakryty-misto]]></guid>
            <enclosure url="https://golos.te.ua/?p=78899" length="4096"/>
            <yandex:full-text><![CDATA[А тим часом на Буковелі кілометрові черги відпочивальників
Важливо
Уряд змусив Тернопільську обласну комісію з ТЕБ та НС не брати до уваги рішення Тернопільської міської комісії та впроваджувати посилені карантинні заходи в обласному центрі.
Пряма мова мера
Міський голова Тернополя, де відмовилися запроваджувати встановлені урядом додаткові карантинні обмеження 8 січня, Сергій Надал скаржиться на дії поліції, яка масово штрафує підприємців, що продовжили працювати.
«Нас змушують закрити місто», – написав він у фейсбуці.
«Центральна влада вчергове не почула думку тернополян. І попри рішення міської комісії з питань техногенно-екологічної безпеки та надзвичайних ситуацій, поліція почала масово штрафувати підприємців. Хоча показники захворюваності свідчать: кількість нововиявлених хворих 8 січня – 36, 9 січня – 27. Ці показники значно менші, аніж були, наприклад, восени», – заявив він.
Ми стали заручником некомпетентної центральної влади
При цьому Надал додав: «У Тернополі воювати з поліцією ніхто не буде. Я не маю права ризикувати людьми і містом. Ми всі стали заручниками нав’язаних некомпетентних рішень влади. Я не можу ризикувати справами на ні в чому не винних педагогів і директорів шкіл, працівників міської ради, а також зірваними планами тих батьків, чиїх дітей у понеділок планують не впустити до школи».
Уряд відмовився від європейської практики
Міський голова Тернополя переконаний, що рівень карантину на місцях має визначати саме місцева влада, яка володіє більшою інформацією та спостерігає за епідемією в динаміці.
«Ми зробили все, щоб Тернопіль працював з 8 січня у звичному режимі. Це звичайна європейська практика боротьби з пандемією. Коли саме місцева влада вирішує, який рівень карантину запроваджувати в громаді. Але наша пропозиція урядом не була підтримана. Я вважаю, що ситуація із захворюваністю на коронавірус у кожному місті різна. У Тернополі вона не є критичною, однак Кабінет Міністрів вимагає дотримання локдауну одночасно у всіх міста України», - підкреслив Сергій Надал.
Що буде працювати
«Наші школи змушують перейти на дистанційне навчання до 24 січня, але садочки для дітей будуть відкриті. Щодо підприємців: працювати у нашому місті можуть лише ті, робота яких дозволена постановою уряду», - підсумував міський голова Тернополя.
Нагадаємо
Поліція Тернопільської області ще вранці 9 січня повідомляла, що за попередню добу, 8 січня, склала в області 42 адмінпротоколи за статтею КУпАП про порушення правил щодо карантину людей і винесла 57 постанов за порушення встановлених урядом із того дня карантинних правил – найбільше на суб’єктів господарювання за неприпинення роботи і недотримання карантинних вимог.
А тим часом у Буковелі…
На найвідомішому українському гірськолижному курорті під час локдауну кілометрові черги, масові скупчення людей. Майже всі без масок. У Буковелі туристичний «бум».
На Буковель січневий локдаун 2021 не поширюється – курорту дозволили працювати. І поки хтось бідкався у соцмережах через «заборону продажу шкарпеток та каструль», хтось стояв у кількакілометровій черзі на Буковель.]]></yandex:full-text>

        </item>
        <item>
            <title><![CDATA[Ситуація із коронавірусом на Тернопільщині буде ускладнюватися, - епідеміологи]]></title>
            <link>
                <![CDATA[http://www.golos.te.ua/sytuatsiia-iz-koronavirusom-na-ternopilshchyni-bude-uskladniuvatysia-epidemiolohy]]></link>
            <description>
                <![CDATA[Позачергове засідання регіональної комісії з питань техногенно-екологічної безпеки та надзвичайних ситуацій при Тернопільській...]]></description>
            <pubDate>Tue, 12 Jan 2021 15:39:55 +0200</pubDate>
            <guid>
                <![CDATA[http://www.golos.te.ua/sytuatsiia-iz-koronavirusom-na-ternopilshchyni-bude-uskladniuvatysia-epidemiolohy]]></guid>
            <enclosure url="https://golos.te.ua/?p=78884" length="4096"/>
            <yandex:full-text><![CDATA[Позачергове засідання регіональної комісії з питань техногенно-екологічної безпеки та надзвичайних ситуацій при Тернопільській облдержадміністрації відбулося 10 січня.
На ньому обговорили стан епідеміологічної ситуації на території області та запровадження посилених протиепідемічних заходів із запобігання поширенню гострої респіраторної хвороби «Covid-19».

Виконувач обов’язків генерального директора Державної установи ТОЛЦ МОЗ України Оксана Чайчук доповіла, що у Тернополі з 5 січня спостерігається зростання кількості хворих.

– За останні дні насторожує той факт, що у Тернополі зросла кількість позитивних результатів тестів до кількості обстежених у відсотковому відношенні, – зауважила Оксана Чайчук. – Раніше у Тернополі кількість позитивних результатів рідко перевищувала 25% від кількості протестованих. Зростання пішло з 5 січня – 11%, 6 січня – 29%, 9 січня – 38% , 10 січня – 56,8%. Процент госпіталізації хворих в обласному центрі також зріс. Ситуація буде ускладнюватися і для того, щоб не допустити значного поширення інфекції серед населення, як на початку пандемії, необхідно ввести суворі обмежувальні заходи.

Оксана Чайчук також зазначила, що до професійної групи ризику медиків додалася ще одна – освітяни.

– Ми щодня отримуємо інформацію від обласного центру щодо захворюваності працівників освіти та учнів, – каже Ольга Хома, начальник управління освіти ТОДА. –  З початку навчального року, тобто з 1 вересня 2020 року, в області перехворіло більше 2,5 тисяч учнів і більше 5 тисяч працівників закладів освіти. Захворюваність серед учасників освітнього процесу фіксується щодня, незалежно від того чи діти і працівники перебувають у навчальних закладах чи за їх межами. Під час новорічно-різдвяних щодня реєстрували хворих серед  працівників або дітей. Так, з першого січня 2021 року на коронавірус захворіли більше 60 педагогічних працівників та більше 50 учнів.

Після обговорення ситуації комісія прийняла рішення із рядом вказівок. Зокрема, РДА, виконавчі комітети Бережанської, Кременецької, Чортківської, Тернопільської міських рад, структурні підрозділи ОДА, територіальні підрозділи центральних органів виконавчої влади на період дії карантину на території Тернопільської області мають забезпечити виконання каранатинних обмежень визначених у Постанові Кабміну від 9 грудня 2020 року №1236. Також у рішенні вказано, що виконком Тернопільської міської ради повинен привести рішення місцевої комісії з питань ТЕБ та НС при ТМР від 6 січня 2021 року №1 у відповідність з вимогами Постанови КМУ №1236 про встановлення карантину та запровадження обмежувальних протиепідемічних заходів з метою запобігання поширенню на території України «Covid-19».]]></yandex:full-text>

        </item>
        <item>
            <title>
                <![CDATA[Питання зниження тарифів на газ для населення обговорили на енергетичній нараді під головуванням Президента України]]></title>
            <link>
                <![CDATA[http://www.golos.te.ua/pytannia-znyzhennia-taryfiv-na-haz-dlia-naselennia-obhovoryly-na-enerhetychniy-naradi-pid-holovuvanniam-prezydenta-ukrainy]]></link>
            <description>
                <![CDATA[Глава держави поставив уряду завдання терміново розв'язати питання з тарифами на газ для населення. Відповідна енергетична нарада під...]]></description>
            <pubDate>Tue, 12 Jan 2021 15:39:02 +0200</pubDate>
            <guid>
                <![CDATA[http://www.golos.te.ua/pytannia-znyzhennia-taryfiv-na-haz-dlia-naselennia-obhovoryly-na-enerhetychniy-naradi-pid-holovuvanniam-prezydenta-ukrainy]]></guid>
            <enclosure url="https://golos.te.ua/?p=78906" length="4096"/>
            <yandex:full-text><![CDATA[Глава держави поставив уряду завдання терміново розв'язати питання з тарифами на газ для населення. Відповідна енергетична нарада під головуванням Володимира Зеленського відбулася в Офісі Президента.

У нараді взяли участь Прем’єр-міністр України Денис Шмигаль, тимчасовий виконувач обов’язків міністра енергетики Юрій Вітренко, міністр фінансів Сергій Марченко, міністр соціальної політики Марина Лазебна, керівник Офісу Президента Андрій Єрмак та його заступники.

«Тарифи на газ для населення мають бути справедливими. Ціна на газ зростає на ринку через погодні умови та інші причини, які склалися в Європі, і ми не можемо дозволити зростання ціни для наших громадян», – наголосив Володимир Зеленський.

На нараді було повідомлено, що Кабінет Міністрів готує системні рішення щодо вибудовування балансу на енергетичному ринку.

Юрій Вітренко представив попередній план із суттєвого зниження тарифів на газ та встановлення ціни, яка була б справедливою з точки зору споживача.

Рішення, які обговорювалися на енергетичній нараді, передбачають також збереження макрофінансової стабільності, розвиток чесної конкуренції на ринку та допоможуть уникнути фінансового дисбалансу.]]></yandex:full-text>

        </item>
        <item>
            <title>
                <![CDATA["Канікули не зупинили поширення": скільки вчителів та учнів на Тернопільщині перехворіли коронавірусом?]]></title>
            <link>
                <![CDATA[http://www.golos.te.ua/kanikuly-ne-zupynyly-poshyrennia-skilky-vchyteliv-ta-uchniv-na-ternopilshchyni-perekhvorily-koronavirusom]]></link>
            <description><![CDATA[Канікули не зупинили поширення коронавірусу серед педагогічних працівників та учнів на Тернопільщині.

За десять днів цього року в...]]></description>
            <pubDate>Tue, 12 Jan 2021 13:58:10 +0200</pubDate>
            <guid>
                <![CDATA[http://www.golos.te.ua/kanikuly-ne-zupynyly-poshyrennia-skilky-vchyteliv-ta-uchniv-na-ternopilshchyni-perekhvorily-koronavirusom]]></guid>
            <enclosure url="https://golos.te.ua/?p=78900" length="4096"/>
            <yandex:full-text><![CDATA[Канікули не зупинили поширення коронавірусу серед педагогічних працівників та учнів на Тернопільщині.

За десять днів цього року в області COVID-19 виявили у 60-ти вчителів та 50-ти учнів. А загалом від початку навчального року цю хворобу перенесли 2,5 тисяч школярів та 5 тисяч освітян.

Педагоги додалися до професійної групи ризику в епідемії коронавірусу, – зазначила на засіданні регіональної комісії з ТЕБ та НС начальниця управління освіти і науки області Ольга Хома. Значну кількість випадків виявляють навіть під час канікулярного періоду.

«Окрім медиків, до професійної групи ризику додалися освітяни. З першого січня 2021 року на коронавірус захворіли понад 60 педагогічних працівників. З початку навчального року в області перехворіло понад 2,5 тисяч учнів і більше 5 тисяч працівників освіти».

Додамо, під час локдауну, який триває з 8 по 24 січня, відвідувати навчальні заклади здобувачам освіти заборонено. Більшість шкіл та вищих навчальних закладів області на цей період продовжили канікули.]]></yandex:full-text>

        </item>
        <item>
            <title><![CDATA[Різке похолодання прийде в Україну 15 січня]]></title>
            <link><![CDATA[http://www.golos.te.ua/rizke-pokholodannia-pryyde-v-ukrainu-15-sichnia]]></link>
            <description>
                <![CDATA[В Україні з 14 січня поступово почне знижуватися температура повітря, а найсильніші морози очікуються 15-16 січня. Синоптики прогнозують,...]]></description>
            <pubDate>Tue, 12 Jan 2021 13:30:28 +0200</pubDate>
            <guid><![CDATA[http://www.golos.te.ua/rizke-pokholodannia-pryyde-v-ukrainu-15-sichnia]]></guid>
            <enclosure url="https://golos.te.ua/?p=78895" length="4096"/>
            <yandex:full-text><![CDATA[В Україні з 14 січня поступово почне знижуватися температура повітря, а найсильніші морози очікуються 15-16 січня. Синоптики прогнозують, що у цей час вночі стовпчики термометрів опустяться до 18 градусів морозу. При цьому перед похолоданням в Україні випаде сніг.

Як повідомив «Укрінформ» з посиланням на Український гідрометцентр, у вівторок, 12 січня, суттєвих опадів в Україні не буде, а денна температура становитиме від 3° морозу до 2° тепла.

У середу, 13 січня, а також у четвер, 14 січня, в Україні часом невеликий сніг, лише 13 січня у східних і більшості південних областей помірний (вдень на сході місцями значний) сніг і дощ, пориви вітру 15-20 м/с.

Температура у західних і південних областях вночі 0-5° морозу, вдень від 3° морозу до 2° тепла. На решті території вночі 2-7° морозу, вдень від 3° морозу до 2° тепла.

При цьому вже з 14 січня в деяких регіонах почнеться похолодання. Так, у північних областях вночі очікується 5-10° морозу, вдень 3-8° морозу. У центрі й на сході денна температура повітря 14 січня також буде мінусовою.

Проте значне похолодання в Україні розпочнеться 15-16 січня. Зокрема, у п’ятницю, 15 січня, в західних, північних та місцями у центральних областях синоптики прогнозують невеликий сніг, на решті території суттєвих опадів не очікується.

На заході, в центрі й на сході вночі 15 січня температура повітря становитиме від 6 до 11° морозу, а денна – від 4 до 9° морозу. Найхолодніше буде на півночі: вночі до 16° морозу, а вдень – від 8 до 13° морозу.

В суботу, 16 січня, температура повітря в більшості областей знизиться до 13-18° морозу вночі й до 11-16° морозу вдень, лише на півдні впродовж доби очікується від 6 до 12° морозу.]]></yandex:full-text>

        </item>
        <item>
            <title><![CDATA[Тернопільщиною прокотилася хвиля протестів проти “тарифного геноциду”]]></title>
            <link>
                <![CDATA[http://www.golos.te.ua/ternopilshchynoiu-prokotylasia-khvylia-protestiv-proty-taryfnoho-henotsydu]]></link>
            <description>
                <![CDATA[Не згідні з новими газовими тарифами мешканці Тернопільщини. Вчора у різних куточках краю люди протестували та вимагали від...]]></description>
            <pubDate>Tue, 12 Jan 2021 12:04:59 +0200</pubDate>
            <guid>
                <![CDATA[http://www.golos.te.ua/ternopilshchynoiu-prokotylasia-khvylia-protestiv-proty-taryfnoho-henotsydu]]></guid>
            <enclosure url="https://golos.te.ua/?p=78887" length="4096"/>
            <yandex:full-text><![CDATA[Не згідні з новими газовими тарифами мешканці Тернопільщини. Вчора у різних куточках краю люди протестували та вимагали від керівництва країни схаменутися.

Зокрема, у селі Озеряни Бучацького району люди не пропускали автівки, автобуси та вантажівки, які їхали у цьому напрямку, повідомляють Тернополяни.

«Було перекрито дорогу поки що на короткий термін, в знак протесту проти драконівських цін на газ. Тепер люди побоюються що це газовий геноцид, який точно може призвести до третього голодомору вже в найближчий час…», — йдеться у дописі спільноти «Підслухано на Тернопільщині».

На місці події були і поліцейські. Вони не перешкоджали діям протестувальників та слідкували за дотриманням громадського порядку.

Бучаччани кажуть, що це попередження для влади, адже з сьогоднішнього дня люди готові перекривати всі міжобласні сполучення для того, щоб паралізувати країну, якщо їх вперто не помічають.

У Підволочиську місцеві жителі почали ходити по пішохідному переході, перекриваючи дорогу “Хмельницький – Тернопіль”. Люди теж протестували проти підняття цін на газ та послуг з транспортування газу.

“Акція біля Підволочиськ «Проти газового свавілля»!!!!, – наголосив Ярослав Чупровський”.

У Чорткові під будівлею районної державної адміністрації декілька сотень людей страйкували проти підняття ціни на природній газ, на електроенергію, а також на транспортування газу. Про це повідомляє Терен. До людей вийшли голова Чортківської РДА Арсен Марчишак, голова Чортківської районної ради Марія Чупрій та голова Чортківської громади Володимир Шматько. Щоправда, фактично лише очільник Чортківської ОТГ, вислухавши пропозиції людей, запропонував варіант дій. Спільно вирішили написати листа від Чортківської міської ради до вищих органів влади – президента і Кабінету Міністрів.
]]></yandex:full-text>

        </item>
        <item>
            <title>
                <![CDATA[«Ми продовжуємо зоставатись агенцією №1 на ринку рекламних послуг Західної України» – Михайло Тимошик]]></title>
            <link>
                <![CDATA[http://www.golos.te.ua/my-prodovzhuiemo-zostavatys-ahentsiieiu-1-na-rynku-reklamnykh-posluh-zakhidnoi-ukrainy-mykhaylo-tymoshyk]]></link>
            <description>
                <![CDATA[Весняний локдаун, коронакриза, «карантин вихідного дня»… Високосний 2020-ий цілком виправдав свою унікальність і для багатьох...]]></description>
            <pubDate>Tue, 12 Jan 2021 09:20:46 +0200</pubDate>
            <guid>
                <![CDATA[http://www.golos.te.ua/my-prodovzhuiemo-zostavatys-ahentsiieiu-1-na-rynku-reklamnykh-posluh-zakhidnoi-ukrainy-mykhaylo-tymoshyk]]></guid>
            <enclosure url="https://golos.te.ua/?p=78916" length="4096"/>
            <yandex:full-text><![CDATA[Весняний локдаун, коронакриза, «карантин вихідного дня»… Високосний 2020-ий цілком виправдав свою унікальність і для багатьох підприємців став справжнім іспитом на витривалість, гнучкість, креативність та міцність духу.

Не всі вистояли й гідно витримали удар. За даними ВГО Асоціації платників податків України закрились майже 700 000 підприємств, а понад чотириста тисяч українців офіційно втратили роботу…

– Невизначеність – слово, яким можна охарактеризувати весняний локдаун, – зазначає очільник однієї з найпотужніших рекламних агенції Тернопільщини й Західної України «Маркетингові технології ПБС», «Підприємець року» за версією журналу «City Life» Михайло Тимошик. – Ніхто достовірно нічого не знав, все стояло, але сплати податків, оренди приміщень, – ніхто не відміняв. І якби не підтримка Тернопільської міської ради, то більшість місцевих підприємств і ФОПів просто б закрились. ЗЕделитанти щораз продовжувавали карантин, записуючи відосики, але, як жити, чим платити людям зарплату, як втримати висококваліфікованих спеціалістів, – не пояснювали. При цьому «обрані» продовжували в столиці активно вести свій бізнес, і їм за це ніхто навіть «ню-ню!» не сказав. Зрештою, схожа ситуація й зараз. «Небожителі» оголосили Буковель територією без коронавірусу, а для решти країни ввели зимовий локдаун. До 24 січня включно накатаються, спустять з гір і …почнуть знову «активно дбати» про українців, щотижня продовжуючи «лоХдаун». І байдуже їм до буденних клопотів простих смертних… Геноцид нації триває…

– Усе за правилами джунглів: виживає сильніший!

– Сміливіший та креативніший, я б сказав. Понад десятилітній досвід рекламіста навчив мене в усьому бачити позитив,  змінювати, що можеш, і приймати те, що ти змінити не під  силу, та вчитися жити з ним. Локдаун не виняток.



– І чого «Маркетингові технології ПБС» навчила весна 2020-го?

– Карантин зробив нас особливо гнучкими, змусив прискіпливіше оцінити свої сильні й слабкі сторони, освоїти нові технології та в кілька разів оперативніше реагувати на виклики сучасного світу, забезпечуючи успіх та розвиток бізнесу наших клієнтів. Ми чітко усвідомлювали: в час, коли все зупинилось, попит на якісні рекламні послуги не зміліє. Попри всі економічні незгоди, бренди просто не можуть дозволити собі втратити впізнаваність, інакше перестануть бути конкурентоспроможними. Їх поволі забудуть. Наша задача запропонувати їм взаємовигідну співпрацю. Так, у чомусь втратимо, але …краще ризикнути, ніж закритись. Подіяло. Ми не те, що втримали постійних клієнтів, а й додали нових. Плюс – активізація роботи в соцмережах, збільшення рекламних конструкцій у районних центрах й містечках, розширення спектру послуг й впровадження чималої кількості програм лояльності, – допомогли нам не тільки укріпитись в інших областях, а й вийти на новий міжнародний рівень.

– То яким все-таки був 2020-ий для агенції?

– Для рекламної агенції «Маркетингові технології ПБС» 2020-ий став роком …якісних змін, рішучих кроків, оновлення й цілковитого ребрендингу. На знак повноліття, нам уже – 16 років, звичний зелений змінили на …жовтий, що символізує впевненість, надійність, сміливість, відсутність будь-яких рамок та любов до експериментів. А чорний колір нашу яскравість підкреслив досвідом.

– Ви змінили й місце розташування, переїхавши на вул. Тролейбусна,12а…

– Ми виросли, збільшили спектр послуг, підсилились новими фахівцями, виправдали довіру постійних клієнтів та завоювали серця багатьох нових, підтвердивши репутацію надійних  партнерів та відповідальної компанії, що постійно вдосконалюється. Попри вибрики й підніжки 2020-го, ми не просто втримались на лідерських позиціях рекламного ринку Тернопілля й Західної України, а й продовжуємо бути рекламною агенцією №1.

– Привідкрийте завісу планів на 2021-ий…

– Міцніти, розширяти асортимент продукції, послуг і мережу рекламних конструкцій, йти в ногу з часом, освоюючи трендові технології й підкоряючи все вищі вершини. Зважаючи на карантинні каруселі, намагаємось бути готовими до всього, тож удосконалюємо спілкування з клієнтами у форматі онлайн, поглиблюємо роботу в соцмережах, розвиваємо нові напрямки роботи у всесвітній павутині.

– Чого побажаєте нашим читачам у 2021-му?

– Здоров’я, стабільності, терпіння, позитивних змін, родинного затишку, яскравих вражень і …високоякісної реклами їхнього бізнесу й досягнень. Адже реклама сьогодні – це не просто інструмент, а, найперше, – майбутнє справи, якою ви живете та в яку вже вклали стільки зусиль, коштів і нервів. Повірте, ми точно знаємо як зробити її ще успішнішою та потужнішою!

Спілкувлась Вікторія Отаманчук.



Агенція «Маркетингові технології ПБС» працює як і з великими, так і з малими компаніями, надаючи повний цикл рекламних послуг: від ідеї – до її цілковитої успішної реалізації.

Серед послуг агенції:


 	аналіз ринку конкурентів та розроблення ефективної маркетингової стратегії розвитку й просування бізнесу;
 	 розробка унікального дизайну (бренбук, логотип, вивіска, поліграфія, каталог, меню, постер, фірмовий стиль тощо);
 	створення сувенірної продукції (щоденники, блокноти, ручки, олівці, бейджі, горнятка, термокружки, значки, футболки, кепки, пакети, екосумки, прапорці, флешки, запальнички, парасольки, повітряні кульки тощо);
 	 повний спектр поліграфічних послуг, широкоформатний друк, офсетний тощо;
 	 виготовлення біл-бодів, сіті-лайтів, мобільних конструкцій «Roll- Up», «Х-банер», рамок із клік-системою, стійок та підставок під поліграфію;
 	 виготовлення рекламних вивісок, стендів, брендування тощо;
 	 розміщення реклами на біл-бордах, сіті-лайтах, брандмауерах, перетяжках на мостах Тернополя й Тернопільської області;
 	розміщення реклами в транспорті, торгових центрах, світлодіодних рекламах, ліфтах, на зупинках, у медіа тощо;
 	медіа-супровід, надання SMM-послуг;
 	 BTL-акції.

]]></yandex:full-text>

        </item>
        <item>
            <title><![CDATA[На Тернопільщині чоловік товкачкою побив свою дружину]]></title>
            <link><![CDATA[http://www.golos.te.ua/ternopilshchyni-simeynyy-konflikt-zakinchyvsia-bidoiu]]></link>
            <description>
                <![CDATA[З відкритою черепно-мозковою травмою в реанімаційне відділення Козівської районної лікарні 8 січня потрапила мешканка села Плотича....]]></description>
            <pubDate>Tue, 12 Jan 2021 08:35:17 +0200</pubDate>
            <guid><![CDATA[http://www.golos.te.ua/ternopilshchyni-simeynyy-konflikt-zakinchyvsia-bidoiu]]></guid>
            <enclosure url="https://golos.te.ua/?p=78870" length="4096"/>
            <yandex:full-text><![CDATA[З відкритою черепно-мозковою травмою в реанімаційне відділення Козівської районної лікарні 8 січня потрапила мешканка села Плотича. Тяжкі травми 49-річна жінка отримала під час сварки з чоловіком.

На місце події виїжджала слідчо-оперативна група. Як з’ясувалося, суперечка між подружжям виникла 8 січня. Чоловік напідпитку повернувся додому, а жінки не застав. Коли ж вона повернулася, розпочалася сильна сварка.

Розлючений підозрюваний вхопив велику товкачку, якою розминали їжу худобі та щосили вдарив дружину по голові. Від важкої травми вона знепритомніла. Конфлікт завершився викликом бригади екстреної медичної допомоги. Жінку госпіталізували. Її стан медики характеризують, як дуже важкий. Чоловік у скоєному зізнався.

Його затримали згідно зі статтею 208 КПК. Вирішується питання про оголошення йому підозри згідно частини 1 статті 121 ККУ та обрання міри запобіжного заходу. Триває слідство.]]></yandex:full-text>

        </item>
        <item>
            <title><![CDATA[Розваги обмежать: як працюватиме зимове містечко у центрі Тернополя]]></title>
            <link>
                <![CDATA[http://www.golos.te.ua/rozvahy-obmezhat-iak-pratsiuvatyme-zymove-mistechko-u-tsentri-ternopolia]]></link>
            <description><![CDATA[З 11 січня Файне Зимове Містечко продовжить роботу в умовах локдауну. Щоправда, розваги для жителів і гостей міста дещо обмежать.

Про це...]]></description>
            <pubDate>Tue, 12 Jan 2021 08:14:42 +0200</pubDate>
            <guid>
                <![CDATA[http://www.golos.te.ua/rozvahy-obmezhat-iak-pratsiuvatyme-zymove-mistechko-u-tsentri-ternopolia]]></guid>
            <enclosure url="https://golos.te.ua/?p=78866" length="4096"/>
            <yandex:full-text><![CDATA[З 11 січня Файне Зимове Містечко продовжить роботу в умовах локдауну. Щоправда, розваги для жителів і гостей міста дещо обмежать.

Про це на власній сторінці у Фейсбуці повідомив підприємець Тарас Ковальчук.

“Друзі, з 11 січня Файне Зимове Містечко 2021 продовжить роботу.

Доступними для відвідувачів залишаться локації, що безпосередньо належать до різдвяних свят. Згідно з постановою Кабміну №1236 від 9.12.20 та пунктом 12 протоколу №74 засідання штабу з ліквідації наслідків надзвичайної ситуації від 05.01.2021 року, їхня діяльність є виключенням та дозволяється за умови відсутності концертів та ярмарків.

Так, продовжують функціонувати:

Ковзанка;

Вуличні атракціони;

З 11 по 24 січня (включно) будуть тимчасово припинені розважальні заходи – змагання, концерти.

Біля кожної локації просто неба буде нанесена розмітка, що дозволять дотримуватися безпечної дистанції, а на усіх точках контакту (каса, зона видачі) встановлені санітайзери.

Дуже просимо Вас надягати маску, тримати дистанцію не менше 1,5 метрів та дезінфікувати руки. Відвідувачі без масок не обслуговуватимуться.

Бажаю веселих свят! Дякую ВДНХ та Зимовій Країні за досвід та роз’яснення постанови і карантинних обмежень”, – йдеться у повідомленні.]]></yandex:full-text>

        </item>
        <item>
            <title><![CDATA[Близько 12 тисяч осіб отримали по 8000 гривень]]></title>
            <link><![CDATA[http://www.golos.te.ua/blyzko-12-tysiach-osib-otrymaly-po-8000-hryven]]></link>
            <description><![CDATA[Майже 12 тисяч осіб отримали по 8000 гривень у зв’язку з посиленням карантинних обмежень на період з 8 по 24 січня
У зв'язку з посиленням...]]></description>
            <pubDate>Mon, 11 Jan 2021 20:54:31 +0200</pubDate>
            <guid><![CDATA[http://www.golos.te.ua/blyzko-12-tysiach-osib-otrymaly-po-8000-hryven]]></guid>
            <enclosure url="https://golos.te.ua/?p=78879" length="4096"/>
            <yandex:full-text><![CDATA[Майже 12 тисяч осіб отримали по 8000 гривень у зв’язку з посиленням карантинних обмежень на період з 8 по 24 січня
У зв'язку з посиленням карантинних обмежень на період з 8 по 24 січня наймані працівники та фізичні особи підприємці могли звернутися за отриманням матеріальної допомоги.
Заступник голови Тернопільської обласної адміністрації  Ігор Гайдук зазначив, що станом на 31 грудня 2020 року за матеріальними виплатами звернулося 8826 фізичних осіб-підприємців та 7406 найманих працівників, з яких 6711 фізичних осіб-підприємців та 5086 найманих працівників вже отримали одноразову матеріальну допомогу у розмірі 8000 гривень.
«Окрім того, хочу нагадати, що минулого року виплачувалася допомога на дітей для фізичних осіб-підприємців. 2.8 тис.  підприємців отримали допомогу на загальну суму 41.3 млн гривень. Дітям до 6 років виплачували по 1779 гривень, а дітям від 6 до 10  по 2218 гривень. Ми з розумінням ставимося, до потреб не тільки підприємців, а і їхніх дітей», - зазначив Ігор Гайдук.
Також у 2020 році було виплачено одноразову матеріальну допомогу 157 роботодавцям на 2015 працівників на загальну суму 8.8 млн грн. В додаток до цього одноразову компенсацію єдиного соціального внеску для суб'єктів господарювання. 65 суб'єктам господарювання компенсовано сплату ЄСВ на загальну суму 2.7 млн грн.]]></yandex:full-text>

        </item>
        <item>
            <title>
                <![CDATA[Сергій Надал: Уряд увів локдаун і підвищив тарифи на газ і електрику: як вижити українцям?]]></title>
            <link>
                <![CDATA[http://www.golos.te.ua/serhiy-nadal-uriad-uviv-lokdaun-i-pidvyshchyv-taryfy-na-haz-i-elektryku-iak-vyzhyty-ukraintsiam]]></link>
            <description><![CDATA[Платіжка кожного українця зросте в середньому на 300-500 грн.
Головне. Враховуючи останнє урядове підвищення вартості газу,...]]></description>
            <pubDate>Mon, 11 Jan 2021 19:58:40 +0200</pubDate>
            <guid>
                <![CDATA[http://www.golos.te.ua/serhiy-nadal-uriad-uviv-lokdaun-i-pidvyshchyv-taryfy-na-haz-i-elektryku-iak-vyzhyty-ukraintsiam]]></guid>
            <enclosure url="https://golos.te.ua/?p=78913" length="4096"/>
            <yandex:full-text><![CDATA[Платіжка кожного українця зросте в середньому на 300-500 грн.
Головне. Враховуючи останнє урядове підвищення вартості газу, електроенергії та доставки, кожна українська сім’я заплатить в середньому на 300-500 грн більше за комунальні послуги вже у лютому цього року. В Україні пройшли акції протесту проти різкого підвищення тарифів на ЖКГ.
Локдаун і тарифи штовхають українців у злидні. Тарифна політика уряду укупі з “локдауном” штовхає людей у злидні та змушує економити на їжі. Такого не було з початку 1990-х, - вважає міський голова Тернополя Сергій Надал.
“Ми розуміємо людей і цілий рік знижували тарифи за рахунок енергоефективності. В цей час уряд піднімає ціну газу, електроенергії. У 1,5 підвищує вартість доставки. Одночасно — позбавляє людей можливості працювати і закриває “роботу на карантин”. Це пряма дорога до злиднів. Такого не було з початку 1990-х, коли роками не платили зарплати, а в країні була гіперінфляція. Це антилюдяна політика”, - зазначив міський голова Тернополя Сергій Надал.
Міський голова Тернополя нагадав - згідно даних ООН кожен другий українець є бідним і змушений економити навіть на їжі та витрачати на комуналку левову частку свого щомісячного доходу.
“Більше половини українців сьогодні є бідними. За кошт кожного українця зберігають надприбутки енергетичним олігархам. Ринок енергоресурсів в Україні - це фарс і монополія олігархічних кланів. Уряд, на жаль, став інструментом для знедолення українського народу. Наступним кроком у людей можуть почати відбирати майно. Вже є законоєкти, де пропонується накладати штраф у розмірі 50 % від боргу за “комуналку”. Такі кошти люди не зможуть сплатити і людей можуть вигнати на вулицю ”, - застерігає міський голова Тернополя.
Ринок і державна допомога. На енергетичному ринку має бути конкуренція за споживача, а не олігархічна монополія.
“Нам потрібно дивитися на розвинені країни, де є реальна конкуренція на енергетичних ринках. Де на час карантинних заходів з державного бюджету відшкодовували сплату комунальних послуг і точно не підвищували вартості в скрутній економічній ситуації”, - зауважив Сергій Надал.]]></yandex:full-text>

        </item>
    </channel>
</rss>